---
layout: post
date: 2019-08-12 09:00:00 +0200

---
Dlouho spime. Lehká snídaně na pokoji a vyrážíme do LV. Tony našel parkování na jihu Stripu (hlavní ulice). Přímo v kasinu Mandala.   
 Celým kasinem se nese jemná vůně Indie. Patrně přidávají do klimatizace kari.   
   
 Přímo z Indie procházíme do starého Egypta. Uvnitř pyramidy je kasino, hotel, hromada krámků a hospod jako v každém hypaci. A muzeum Titaniku.   
   
 Ještě že je na Google indoor navigace, abychom věděli kudy dal.   
   
 Postupujeme Stripem na sever. Chvíli chodíme vnitřkem (klimatizace), chvíli venkem (horko 40 stupňů). Po Egyptu Excalibur. Duloc hadr. V jedné z mnoha tradičních středověkých restauraci uprostřed klimatizované haly hoří krb.   
   
 V jednom krámku prodávají Originál New York Pretzel. Asi jako tradiční staročesky trdelnik.   
   
 Postupujeme dal na sever. Tedy přes New York se Sochou svobody, Eiffelovu věž, hypac s Gucci, Prada atp., Hard Rock cafe až po Belagio. Fontána bude až od tří, takže nic neuvidíme. Nevadí.   
   
 Hromada kýče, kde občas prosvitne něco zajímavého. Spoustu reklam na Cirque du Soleis.   
   
 Za dvě hodiny zpátky na parkovišti.   
   
 Nákup. Oběd. Opět Walmart a Rubios.   
   
 Přejezd k Hower Dam.   
 Mordor. Horko. Fouká vítr. Jako když otevřete troubu.   
 Pěkný. Velký. Zajímavý. Více foto.   
   
 V půl šesté odjezd ke Grand kaňonu. Tři hodiny cesty. Tentokrát opravdu stylem "po padesáti milich mírně vlevo a pak dalších sto mil rovně".  
   
 Poušt, kopce, skály, prerie. Pozvolna přibývá trávy a stromy se zvětšují. Zapadá slunce, vychází měsíc. Ruty šuty Arizona, Texas bude koncem týdne.   
   
 Projíždíme do Williams. Malé městečko na Route 66. Bydlíme v nejstarším hotelu v Arizoně přímo na hlavní třídě. 1891.   
 Dřevěná podlaha. Na chodbách křesílka a staré fotky.   
 Pod okny zabublal Harley, na ulici parkuje starý cadillac. Hlavní ulice je směs obchodů s Route 66 gifts, hospod pro turisty i hospod, kde se hraje Hard Rock a místní kovbojové hrají kulečník.   
   
 Whiskey, to je moje gusto, a spát.   
   
 (t) 

 ![](/fotky-amerika/550F76D8-4DBD-4A52-8527-D10F7CA1947A.jpeg) 