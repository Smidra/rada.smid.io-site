---
layout: post
date: 2019-08-13 09:00:00 +0200

---
Vstávali jsme brzo a vyplatilo se. Parkoviště skoro prázdné. Ještě docela chládek. V poledne pak úplně plné parkoviště a horko. 

Jeli jsme z městečka Williams, které bylo plné názvů, cedulí a zboží odkazujících na Route 66  a Grand Canyon Jeli jsme 50 mil rovně. Po cestě dvě vesničky. 

Hodinu chodíme po okraji, pak chvilku dolů a nahoru. Více fotky v galerii. 

Na okraji stojí prvorepublikovy hotel, označený jako památka státního významu. Uvnitř to vypadá jako na každé druhé horské boudě u nás. 

Dle varování Rangers je nejnebezpečnější zvíře veverka. Při krmení kouše. Její blechy přenášejí mor. Celou cestu jsme viděli jen veverky a nějaké kondory. Žádná jiná zvířata, naštěstí.

K obědu dobrá pizza na půl cestě do kempu . Místní pivo, podávané s plátkem pomeranče. 

Ráďa byl celý den smutný. Roztál jen na chvilku nad dvěma kopečky zmrzliny v pizzerii. 

Nákup. Přejezd do kempu. Ještě malý trail na kopec nad kempem. S malým hadem, který se nám klidil z cesty. 

Kemp je v kaňonu výšce cca 1850 m. Vypadá to jako u nás. Skály, potok, vysoké borovice, duby, ostružiny. 

Jen mezi duby jsou občas kaktusy. Zeměpisná šířka 35, na úrovni Alžíru. 

Mírně dobrodružné hledání sprch za tmy ve vedlejším kempu. Večeře ze zbytků jídel, pivo, whiskey a spát. 