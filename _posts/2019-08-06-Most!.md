---
layout: post
date: 2019-08-06 09:00:00 +0200

---
Tak dneska San Francisco. Ráno píšou, že má být cloudy (mlhavo). Raději si tedy balíme bundy. Žádné moc památky naplánované nemáme. Tramvaje, Chinatown, ale hlavně ten most.

Mimochodem dneska jsme přišli na moc zajímavou věc. Víte jak v těch amerických filmech šikanujou tak, že strkaji lidem hlavu do záchodove mísy? V Čechách by to skoro nešlo. U nás je malá a je v ní málo vody. Zhora prostě teče voda když se splachuje. Nic extra. To tady. Tady je misa velká a je v ní mnohem vic vody. Navic kdyz splachnete tak nejenom že spadne do mísy voda ale taky ta roura dole začne sát. Čili šikanování si s tím dovedu představit.

V metru jsme viděli ceduli, že pokud bojujeme se svými emocemi a chystáme se skočit, že můžeme zdarma zavolat. Hned u vylezu seděl černoch co hraje na klávesy Ellingtona, a taťka dodává, že fakt dobře, teda. Nejdřív mrakodrapy a pak čínská čtvrť, hezké, ale drahé. Hned za ní čtvrť italská. Tam jsme se stavili na oběd na domácí těstoviny. Bylo to dobrý, ale za sebe musím říct že těstovinárna v Hradci Králové byla lepší.

Potom cesta na molo, na obzoru Alcatraz, všude kolem lachtani, k tomu zmrzlina v puse, jo, to bylo hezký. Lachtani jsou moc moc roztomilá zvířata. Pak jsme se šli podivat na loď a ponorku z druhé světové. No, co vám budu povídat, vypadalo to jako z těch filmů. Pak jsme se koukli do "muzea mechanických věci" což byla v podstatě taková herna se starými hrami. Ale starými jako... Ne osmdesátky (i když pacman tam byl) ale jako blbosti typu budka která vám za čtvrťák vyvěští budoucnost. Nic moc to bylo. Muzeem bych asi nenazval.

Když jsme konečně vyšli v SF do malého parčíku s výhledem, poprvé jsme uviděli onen slibovaný most, který rozhodně nebyl celý zabalený mraky. Majestátní červené sloupy, které byly všechny vidět jasně a zřetelně, se tyčily nad zálivem. Ikona tohoto města byla zkrátka velkolepá. Viz foto. Dycky most.

(R)

![](/fotky-amerika/F2E2233C-0921-46EE-AB75-3B3CD474303A.jpeg)

![](/fotky-amerika/DE336D4E-A1A5-40DB-AAD7-6A3DC2037C93.jpeg)