---
layout: post
date: 2019-08-15 09:00:00 +0200

---
Dlouho spíme.

Balíme se a jedeme do Walmartu. Už včera jsme na netu zaklikali, co chceme vrátit. Z nabízeného seznamu důvodu většinou vybíráme "I do not need it anymore" - už to více nepotřebuji. Což je pravda.  
Vrácení naprosto v pohodě.  
Ve frontě na vrácení věcí stojí za námi kluk, v jedné ruce účtenku, ve druhé prázdnou láhev Kentucky Whiskey. Patrně zaškrtne "Nebyl jsem spokojen s kvalitou".

Z Walmartu do Goodwillu (charita). Předáváme spacák, karimatku a další věci z kempování.

Auto do myčky, pořádně vysát interiér. Prach a štěrk a udusaná hlína ze všech cest jsou v celém autě.

Než vrátíme auto, máme pohodu a spoustu času. Oběd? Ne! Ještě stihneme jednu poušť a pár kaktusů! A slunce pálí jen, vedro k zalknutí. 115F. Viz fotky.

K obědu pizza a směr benzínka, pak půjčovna aut.  
Zatímco Tony čerpá, Ráďa má obtížný úkol. Zbavit se dvou propanbutanovych bomb.  
Jedna prázdná, druhá netknutá. Je to předposlední šance. Ve Walmartu je nechtěli, v Goodwillu taky ne. Když se nepovede benzinka, vezeme je na letiště. To by bylo, aby si jich bezpečnostní kontrola nevšimla.

Podařilo se. Raďa ukecal paní u benzinky, že je dá do klece mezi velké PB láhve, které tam prodávají. Až přijedou od plynu, tak si s tím poradí.

Vrácení auta bez problémů. Bereme se Uberem na letiště. Pan řidič vypadal smutně, ale jel pěkně.

Sedíme na letišti. Máme co jíst, máme co pít, WiFi i dobijecku přímo u křesla. Za pár hodin přesun do Texasu.

Konci roadtripova část výletu. Pijeme na letísti pivo zabalené do šátku. Při otevírání na mě vystříklo (Ráďa) a Tonik je pohoršen. (Sám tvrdí že není)

Ještě přidávám slovníček zákazu co jsme se zatím potkali.

Trespassing - zákaz vstupu na soukromý pozemek

Littering - pohazovani odpadků

Loitering - zákaz poflakování, třeba pro bezdomovce a tak. Většinou pod pokutou $1000.

Soliciting - zákaz podomniho prodeje. Žádný nabízení zboží na ulici a tak..

... Zní to jako policejní stát, ale není to tak, pravidla jsou fajn, reálně se vám pak nestane, že by se někdo poflakoval, nabízel blbosti, házel odpadky, nebo lezl, kam nemá. V Česku tohle většinou stejně všichni dodržují... tak tady jsou na to cedule... pro jistotu.

![](/fotky-amerika/4C8BDE2B-99B4-468F-993C-EF2BB5D0CB55.jpeg)