---
layout: post
date: 2019-08-20 07:00:00 +0200

---
Vstáváme před osmou abychom stihli free snídani v hotelu. Slova "nic moc" jsou ještě celkem chvála, ale tak co, bylo to v ceně a pomerančovej džus je dobrej.

Následně se vracíme zpět na pokoj a svorně rozhodujeme, že si ještě hodinku dáchneme. Pak už jenom vyklidit pokoj a hurá do HEBu. To je Texaská konkurence Wallmartu (ála Tesco vs Billa), Toníkův oblíbený obchod. Kupujeme pár zabalených sendvičů. 

Tady bych chtěl udělat další vsuvku. Na výběr byly sedviče se "sweet pickle" nebo "dill pickle". Když jsem se Tonyho ptal, jaký je rozdíl a co z toho je salátová a co nakládačka odpověděl slovy "oboje je nakládačka, ale chutná to úplně jinak než si představuješ" a musím mu dát za pravdu. Prostě tady nakládané okurky chutnají úplně jinak (čti divně a hůř).

Na oběd jedeme na do hospody v Austinu (ne do řetězce!), která se chlubí tím, že je jedna z 50 nejlepších hospod na BBQ. ... Bylo to moc dobrý. Bůček se úplně rozplýval na rtech. A ano, pro zvědavé, šlo si k tomu přiložit i divný nakládačky. Celkově vzato. Druhý, vopravdu dobrý jídlo co jsme měli v USA. (první byly ty tacos od Mexikánců po kině)

Pak už na letiště a šup šup. Tentokrát cestujeme časem kupředu. To znamená, vyletěli jsme ve 4 odpoledne a přiletěli v půl osmý ráno a to jsme letěli jenom osm hodin. Teďka sedíme na Gatwicku v Londýně a čekáme až nám to někdy po šestý večer poletí do Prahy.

Jsme tu ale jenom já a taťka. Tonyho by čekání moc ubíjelo a tak jsme se domluvili, že pohlídáme bágly a on nám zajede do Londýna koupit džíny, komixy a cigarety s velbloudem.

Ráďa

![](/fotky-amerika/612DA9C6-1220-4D01-B174-545A1D26B5B4.jpeg)