---
layout: post
date: 2019-08-11 09:00:00 +0200

---
Ráno zima  
Balíme a vyrážíme na nejdelší přejezd. Ze sekvoji do Las Vegas.   
Čekáme dlouhou rovnou silnici, ale začínáme hustým sjezdem z hor. Hodinu jedeme malými klikatymi cestami mezi ranči. Savana. Žlutá tráva, zelené stromy. Dole se cesta rovná a ranče vystřídají palmy a hlavně pomeranče a jiné sady kam dohlédnem.  
  
A zase změna. Ropné pole. Čerpadla všude.  
A zase změna. Najednou jsou všude větrné elektrárny. U silnice začínají růst kaktusy.  
A zase změna prehoupneme se přes mírné kopečky a před námi ona dlouho očekávaná placka. Nikde nic, občas kopec, kaktus nebo keře. Jedeme jenom rovně, řídí taťka na autopilota.  
  
Vedle dálnice jde v poušti člověk. Chodec, to se tu jen tak nevidí. Odkud jde, kam jde. Kdo ví. #svoboda.  
  
V dálce ulrostřed pouště vidíme hromadu letadel. Podle mapy aircraft and space port, tak tam možná byly i rakety. Taky odbočka na NASA výzkumné středisko.  
  
Prejizdime Route 66. Oběd v přepřahací stanici. Vemte food court v hypáči se všemi fast foody. Snižte stropy na 2.5m. Udělejte malé úzké uličky. Přidejte krámky se zlatem, s botama a s cetkama. A celé naplňte lidmi z pěti dostavníků Flixbus a Greyhound. Hluk od lidí se prolíná s hudbou z reproduktorů (lokální rádia), vůně z Panda se míchá s vůní hamburgru z McDonald's a mexických krevet.   
Ráda: Já jsem jí vůbec nerozuměl.  
Tony: A nemluvila španělsky?  
Více foto v galerii.   
  
Máme dost času. Že bychom se zastavili na malý trail v poušti. Jenom si vylezeme na kopec - 2km tam a dva zpět.   
OK. Odbočujeme z dálnice a vyjizdime do parku. Jedeme 10 mil rovně ke kopcům. Vlevo kaktus, vpravo kaktus. Pořád stejný, pořád dokola. Že by časová smyčka?   
Na parkovišti pár aut, takže na trailu nebudeme sami. Namazat se padesátkou, vzít vodu a razíme. Pěkná značená cesta, jdeme pomalu a bedlivě koukáme kam šlapeme.   
Pohled z kopce krásný. Okolo cesty kaktusy různých druhů a velikostí. Některé teprve pokvetou, jiné už mají plody.   
Jsme zpátky u auta a jsme moc rádi, že jsme viděli akorát zajíce a ještěrky.   
  
Večer přijezd do Las Vegas. Horko.   
Bydlíme v kasinu na východním okraji města.   
Krásný pokoj v jedenáctém patře s výhledem na město. Prádlo do pračky, my do restaurace na dobrou večeři. Paradox Las Vegas - pokoj mnohem lepší a levnější než Airbnb v LA s koupelnou na chodbě. Dobrá večeře stejně drahá jako fastfood po cestě.   
Jen to obrovské kasino dole, hala plná automatů nás neoslovuje a vzbuzuje smutek z lidských trosek. 

Chtěli jsme si ještě užít nočního LV, ale už jsme hodně unavení. Whisky a spát.

(Taťka)

![](/fotky-amerika/BF2CC033-1568-453B-AC76-16D289B2721D.jpeg)

![](/fotky-amerika/E9AB5C81-D2F1-47AE-9EDD-8314B9253C83.jpeg)